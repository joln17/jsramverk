# Kmom02
Själva registreringsformuläret är baserat på ett (React) Booststrap-standardformulär. Jag gjorde epost och lösenord som obligatoriska fält medan namn och födelsedatum är frivilliga (i enlighet med [rekommendationerna från NN Group](https://www.nngroup.com/articles/checklist-registration-login/)). Namnet verifieras med regex för att förhindra inmatning av siffror och oönskade specialtecken. För epost-verfieringen förlitar jag mig på den inbyggda verifieringen med html5 för "email"-inputfält. Lösenordet har en kontroll på minsta längd på 8 tecken. För lösenordet finns möjligheten skifta mellan att visa och dölja tecknen (också det i enlighet med [rekommendationerna från NN Group](https://www.nngroup.com/articles/checklist-registration-login/)). Födelsedatum verifieras inte eftersom det endast går att lägga in via datepickern.

När det kommer till datepickern så har jag inspirerats friskt av [React Date Picker CS](https://github.com/chenxsan/react-date-picker-cs). Det är ett numera arkiverat repo som är utvecklad för en gammal version av React och använder Reacts createClass. Med denna kodbasen som utgångspunkt så valde jag att refaktorisera koden för senaste versionen av React (med Reacts Component-klass) och React Bootstrap tillsammans med diverse egna kod- och designförändringar av datepickern. Jag kan med andra ord inte ta åt mig äran för all logiken för datumhanteringen. Men jag vill hävda att jag lärde mig mer om ramverket React och hur man kan strukturera koden i olika komponenter på ett bra sätt, hur Reacts props och states fungerar m.m. än om jag skulle gjort precis allt från grunden själv, så jag hoppas att det var okej att göra så.

Om jag hade haft lite mer tid så skulle jag lagt till så det gick att skriva in födelsedatum numeriskt via tangentbordet också eftersom jag, åtminstone på desktop, föredrar den metoden själv framför att välja datum i en datepicker när det gäller just födelsedatum.
